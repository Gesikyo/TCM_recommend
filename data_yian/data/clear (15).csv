ID,中医疾病,医案原文,医案来源
KS4710,风温,　　张（左） 初起伤食吐泻，风温之邪，乘势而发，平素内伏之痰，与热相合，熏蒸于肺胃之间，以致热不外扬，咳嗽痰稠。上中两焦，为痰气所遏，则清津不能上升，口渴舌干少津，中心灰炱，小溲作痛，脉数而滑。症属风温挟痰，化热伤阴。今方旬日，恐转候之际，痰热内闭而致神昏发痉。拟清化痰热，参以救阴。即请商裁。初起伤食吐泻，风温之邪，乘势而发，平素内伏之痰，与热相合，熏蒸于肺胃之间，以致热不外扬，咳嗽痰稠。上中两焦，为痰气所遏，则清津不能上升，口渴舌干少津，中心灰炱，小溲作痛，脉数而滑。症属风温挟痰，化热伤阴。今方旬日，恐转候之际，痰热内闭而致神昏发痉。拟清化痰热，参以救阴。即请商裁。　　天花粉（二钱） 光杏仁（去尖，打，三钱） 海浮石（三钱） 真川贝（炒黄，二钱） 北沙参（四钱） 冬瓜子（四钱，打） 大天冬（三钱） 白萝卜（切片，一两五钱） 肥知母（二钱，炒） 鲜芦根（去节，一两） 陈关蛰（洗淡，一两） 干枇杷叶（去毛，四片）,张聿青医案
KS4810,感冒,杨州江都祝晴湖先生三乃郎，于乙巳仲春病患发热咳嗽，服药旬余未效，延余诊治。左手脉浮，右手脉弱，系风伤卫症而兼寒滞有痰。投以桂枝汤去白芍，加苏梗、桔梗、防风、半夏、陈皮、神曲、楂肉二剂，汗出热解，唯咳嗽更甚。复诊知表邪已去，中寒宜温。用六君子汤加炮姜，服之而愈。丙午新春，又患发热咳嗽，复迎余诊。授以桂枝原方，汗出热退而咳嗽不减。察其唇红口渴，大便五日未解，知为热伤津液，浊气上干清道，以至咳嗽不宁。因用肉苁蓉、油当归、火麻仁、白蜜，服二剂而便通思食，但咳犹未止，仍然面赤唇红，口气粗莽。想是肺经郁久，蕴蓄为热，以泻白散加麦冬、梨汁服之而痊。同一伤风咳嗽，而虚寒肺热症治各异，有如此者。（论伤风咳嗽寒热异治） ,医案类聚-尚友堂医案//（清）方略//清・道光二十六年丙午（1846）尚友堂刻本
KS4901,麻疹,张××，男，5岁，1972年3月5日初诊。月余来，附近村庄及邻居发生多个麻疹病例，该患儿具麻疹前驱期症已数日。两日来皮疹隐隐，不能透发，头痛，身热，喷嚏，咳嗽，目睛红赤，眼泪汪汪，口干而渴，咽喉疼痛，舌红、苔白、乏津，脉浮而数。使用本方治疗1次，6日复诊，皮疹透发正常，又针4次，皮疹正常消退，诸症渐觉好转而愈。 针灸验方 大椎 曲池 合谷 麻疹顺证疹前期，可加肺俞、列缺，诸穴A，持续行针数分钟出针；出疹期再加尺泽A，内庭A持续行针数分钟出针，加少商↓、隐白↓、厉兑↓；退疹期取大椎丨、曲池丨、合谷丨、三阴交B、太溪B、肺俞B，持续行针数分钟出针。 逆证麻毒闭肺者，加肺俞、尺泽、定喘、丰隆，诸穴A，持续行针数分钟出针；麻毒攻喉者，加廉泉、天突、鱼际，诸穴A，持续行针数分钟出针，加少商↓，呼吸困难、紫绀昏迷者再加人中A、素sA、定喘A，持续行针至患儿苏醒，诸症缓解为止。邪陷心肝者加劳宫、少府、行间，诸穴A，持续行针数分钟出针，加少冲↓、中冲↓、大敦↓；神昏者再加人中A、涌泉A，抽搐者再加阳陵泉A，持续行针至患儿清醒、抽搐停止为止。热移大肠者，加天枢A、上巨虚A诸穴持续行针数分钟出针。阳气欲脱者，上穴B，加气海B×、关元B×、神阙△、百会×、足三里B×、命门B×，持续施术至面色复常、冷汗停止、四肢转温为止，此后再辨证论治。,针灸辨证论治验方
KS5007,处女经闭,　　天津陈氏女，年十七岁，经通忽又半载不至。 　　病因 项侧生有瘰疬，服药疗治，过于咸寒，致伤脾胃，饮食减少，遂至经闭。 　　证候 午前微觉寒凉，日加申时，又复潮热，然不甚剧。黎明时或微出汗，咳嗽有痰，夜间略甚，然仍无妨于安眠。饮食消化不良，较寻常减半。心中恒觉发热思食凉物，大便干燥，三四日一行。其脉左部弦而微硬，右部脉亦近弦，而重诊无力，一息搏逾五至。 　　诊断 此因饮食减少，生血不足以至经闭也。其午前觉凉者，其气分亦有不足，不能乘阳气上升之时而宣布也。至其晚间之觉热，则显为血虚之象。至于心中发热，是因阴虚生内热也。其热上升伤肺易生咳嗽，胃中消化不良易生痰涎，此咳嗽又多痰也。其大便燥结者，因脾胃伤损失传送之力，而血虚阴亏又不能润其肠也。左脉弦而兼硬者，心血虚损不能润肝滋肾也。右脉弦而无力者，肺之津液胃之酸汁皆亏，又兼肺胃之气分皆不足也。拟治以资生通脉汤，复即原方略为加减，俾与证相宜。 　　处方 白术（三钱，炒） 生怀山药（八钱） 大甘枸杞（六钱） 龙眼肉（五钱） 生怀地黄（五钱） 玄参（四钱） 生杭芍（四钱） 生赭石（四钱，轧细） 当归（四钱） 桃仁（二钱） 红花（钱半） 甘草（二钱） 　　共煎汤一大盅，温服。 　　复诊 将药连服二十余剂（随时略有加减），饮食增多，身形健壮，诸病皆愈。惟月信犹未通，宜再注意通其月信。 　　处方 生水蛭（一两，轧为细末） 生怀山药（半斤，轧为细末） 　　每用山药末七钱，凉水调和煮作茶汤，加红蔗糖融化，令其适口，以之送服水蛭末六分，一日再服，当点心用之，久则月信必通。 　　效果 按方服过旬日，月信果通下，从此经血调和无病。 方解 按水蛭《神农本草经》原无炙用之文，而后世本草谓若不炙即用之，得水即活，殊为荒唐之言。尝试用此药，先用炙者无效，后改用生者，见效甚速。其性并不猛烈，惟稍有刺激性。屡服恐于胃不宜，用山药煮粥送服，此即《金匮》硝石矾石散送以大麦粥之义也。且山药饶有补益之力，又为寻常服食之品，以其粥送水蛭，既可防其开破伤正，且又善于调和胃腑也。,医学衷中参西录
