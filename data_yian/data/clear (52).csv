ID,中医疾病,医案原文,医案来源,
SM0602,不寐,水停不寐 不寐之病，厥有数端：食积则消导；水停则逐水；阴燥则安阴；脾虚则补脾；阳盛则敛阳。实证多而虚证少，治之极当分别。余读书于城东之三道河，有友人李君香泉年四十许，未博一衿。素嗜茶，自早至晚，约饮茶数十碗。见炉鼎热沸，则喜形于色。久之面乏血色，食量减少。每至秋初，则彻夜不寐，天明益渴。一日由家至塾，携丸药来，朝夕服之。又常蓄熟枣仁一囊，不时咀嚼。余问何故？则谓：医家云：枣仁能安神，苦不寐，故常嚼之。问服何药？则因不寐请医士习天主教者，名王凝泰，令服人参归脾丸，谓是读书劳心，心血亏损所致。余曰：药效否？香泉曰：并不见效，然尚无害。余请一诊，则脉多弦急。告香泉曰：此水停不寐，非血虚不寐也。就枕则心头颤动胸胁闷胀，小便不利，时时发渴，乃有余证，宜逐水则寐自安。若以归脾丸补之，久而水气上蒸，恐增头昏呕吐，年老恐成水肿。香泉曰：是是。急请一治。余以茯苓导水汤付之，二更许，小便五六次，启衾而卧，则沉沉作梦语，曰：好爽快。须臾转侧至明始觉，则遗尿满席，被幞如泥，而饮自此少，食自此进。命常服六君丸以健脾胃。香泉逢人说项焉。 ,醉花窗医案//（清）王//山西科学技术出版社1985年版,
SM0603,不寐,心肾素亏，七情不适，卒加惊恐，惊则神伤，恐则精却。神因精却而无依，精为神伤而不化，以故神摇于上，精消于下，阴阳不交，终宵不寐。 大熟地　人参　白茯神　冬白术　炙甘草　当归身　酸枣仁　远志肉　制半夏　秫米　乌梅肉 甘澜水煎。（不寐） ,问斋医案//（清）蒋宝素//清・道光三十年庚戌（1850）镇江蒋氏快志堂刻本,
SM0708,不寐,米某年逾四旬，卧病多日，服药数剂，他病俱退，惟彻夜不寐，谵语笑不休，不饥不食。予视其舌，尖红而苔少，脉息小滑，盖病退而津液大伤，痰热阻滞为患，遂以百合、知母、沙参、麦冬、贝母、花粉、枣仁、柏子仁、茯神、竹茹、黄芩，少加川连二分，一剂而笑止神安，遂以饮食调养而瘥。（卷四）,医案类聚-丛桂草堂医案//（清）袁桂生//珍本医书集成本,
SM0802,不寐,两天不足，心肾失交，夜寐不宁，动则头汗，甚则作渴。脉右强左弱，或时五至，似数非数。久虚之质，峻补不受，偏胜亦忌，参以开合法，煎丸并进，渐可安康，久服延年，良非诬说也。 天门冬　炙生地　云茯神　焦白术　大丹参　云茯苓　潞党参　白归身　生牡蛎　煅龙齿　新会皮　春砂仁　夜合花　福橘饼　奎红枣 如作丸，以橘饼、红枣二味煎汤泛丸，气分药可加重。（不寐） ,医案类聚-费伯雄医案//（清）费伯雄//1916年上海萃英书局本,
SM0803,不寐,钟（四五）　痢久伤阴，痢止泻减，脉象右微，泻血一次，颇多，汗泄不寐，心、脾、肝、肾皆亏，阳气不肯下交于阴，脏病散，难奏效，深虑反复。议养荣汤去桂、芍、远志、陈皮，加枣仁。 人参五分　炙黄芪二钱　炙草五分　炒松熟地四钱　五味子三分　当归一钱五分　茯神二钱　枣仁炒焦研，二钱　甜冬术二钱　加桂圆肉二钱 又　议人参养荣汤去桂、姜、枣。 人参五分　绵黄芪三钱　炙草五分　甜冬术二钱　原熟地四钱　当归一钱五分　五味子三分　陈皮一钱　生白芍一钱五分　茯苓二钱　远志去心研，四分　加左牡蛎二钱　龙骨煅研，一钱 又　两颧赤色，阴火上升，口干汗泄，少寐，下纯血已止。此血由经阻三月，心主血，肝藏血，脾统血，三阴大亏，经断瘀阻，乃温补内托，而始下此病根也。与痢症下纯血例于不治之条迥异。然前方已臻小效，脉右微已振，左脉稍濡，腹痛忽冷忽热，踞于少腹，腹为阴是也。酸水涌溢不止，木邪何疑。当此气血交亏，无清火法，必得导火归原，方是治病法程。仍议人参养营汤去当归、姜。 人参另煎冲，五分　嫩黄芪三钱　炙草五分　淮熟地五钱　五味子三分　炒焦白芍一钱五分　甜冬术二钱　远志去心研，四分　云茯神二钱　陈皮一钱　加大枣二枚（不寐） ,医案类聚-也是山人医案//（清）也是山人（待考）//珍本医书集成本,
SM0805,产后不寐,例一，王××，女，25岁，初诊于1978年10月25日。产后不寐已数日。心悸不安，面色无华，神疲乏力，口唇爪甲苍白，舌质色淡、苔薄白，脉细弱。证属血不养心。使用上方1次，心悸减轻，余症如故。守原方每日1次，3次后睡眠及余症好转。10余次后，面色渐转红润，睡眠复常，余症消失，体渐康健。例二，傅××，女，28岁，初诊于1977年11月16日。产后不寐多日，情绪不佳时加重。时时叹息，左胁下胀闷时痛，易于发怒。舌质及舌苔如常，脉弦。用上述肝郁之方治之，针后左胁下胀痛消失，当晚睡眠复常。次日未坚持治疗，当晚不能人寐，余症无变化。守原方又针2次，睡眠又觉正常，余症消失。后又守原方针3次，以巩固疗效。 针灸验方 中极 安眠 内关 心血心阴不足者，诸穴丨或B，加心俞B、神门B、三阴交B，心阴不足者持续行针数分钟出针；心血不足者，留针20分钟，间断行针。心肾不交者，诸穴丨，加少府丨、肾俞B、太溪B、复溜B、三阴交B，诸穴持续行针数分钟出针。肝郁证者，加肝俞、太冲，诸穴A，留针20分钟，间断行针；肝郁化热者，则诸穴均持续行针数分钟出针，或再加大敦↓。,针灸辨证论治验方,
SM0806,不寐,广东李茂堂，心悸不寐，右足趾作痛，牵引足跗，鼻塞涕多。此中虚血亏，湿痰入络，而兼感冒也。须补散兼行，化痰通络，方合法度。方用吉林参须五分，嫩苏梗一钱，陈广皮一钱，制半夏钱半，象贝母三钱，苡仁四钱，左秦艽一钱，杏仁三钱，瓜蒌三钱，地肤子三钱，五加皮二钱，甜瓜子三钱，北秫米三钱，嫩桑枝三钱。连进三剂，鼻通涕少，右足趾作痛已止，夜寐亦酣。外邪清而湿痰化，足筋自舒。改用别直参一钱，全当归二钱，陈广皮一钱，制半夏钱半，象贝母三钱，柏子仁二钱，云茯神二钱，北秫米三钱，龙眼肉五枚。服六剂而愈。 ,,医案类聚-孟河费绳甫先生医案//（清）费承祖//市三南本
SM0807,不寐,钱国宾治陕西喻少川，久以开毡店居杭，体厚刚健，偏嗜炙爆，性躁动肝气，年逾五旬，终夜不寐者六年，用痰火气血之药多矣。早晨诊候，寸关洪浮有力，若坚实之象，惟两尺脉大。熟思之，以脉论，肥人当沉，今六脉洪浮有力；以症论，上身怕热，足反畏冷；以药论，清补俱已尽服。《难经》曰：人之安睡，神归心，魄归肺，魂归肝，意归脾，志藏肾，五脏各安其位而寝。且夜属阴主静，日属阳主动，阴阳和平，安然寤寐。此六年不睡，乃阳亢症也，当大泄其阳，使阴气渐复，则寐矣。用大承气汤加大黄二两，泄十余行，其人昏倦，睡数日方醒，进以粥食愈。（卷二十一・不眠）,医案类聚-续名医类案//（清）魏之L//1957年人民卫生出版社据信述堂藏版影印,
SM0808,不寐,闻子将尊堂，丙午冬月，心忽然如散而沉下，便不得睡，几三月矣。召诊，独左关弱，不能应指。予以为肝虚，须补其母，当立春始安。用熟地为君，茯苓、枣仁、当归、人参、防风、远志佐之，服二十帖，至期而愈。子将问心散不寐，似属心经，何反以肾肝药见效，而立春日始应？请为分疏。予曰：此得之脉也。《经》曰：肝不足则恐，恐则气下。虽情志无恐惧，而气象似之，据脉按证，肝虚无疑矣。因肝不足，先其令而疾作，补母生肝，待时而元气乃复，岂得以心散便属心经？是非心散也，乃心见身中气散之象耳，则散者为病，见散非病。设心藏病，则病矣，又何能自见其散哉？ ,芷园臆草存案//（明）卢复//《医林指月》本,
SM0809,不寐,凌敬叔一病半年，请先生诊视，脉弦大，苔黄腻，两目失神多眵，彻夜不寐，饮食不进者久矣。语无伦次，亲友疑有癫病也。先生曰：此痰火扰乱神明，且积滞未清，非用大黄、元明粉不可。家人畏不敢进，以久病恐虚脱。先生坚持此议，嘱服之，一剂下结粪。言稍有序，明日再将原方加减。又下燥粪，略兼溏薄，惟舌苔干黄厚酰拟芳香化浊不应。先生曰：此气阴虚而不能化也。用人参须、西洋参、羚羊角、珠粉等，数剂后舌苔渐化，再服数剂而苔化尽，得进饮食，病大转机。适其爱妾病亡，先生代为耽忧，恐此病再生波折。用种种劝解，始得病无变迁，常服益气养营之方，调理而愈,医验随笔//（清）沈祖复//三三医书本,
SM0810,不寐,琪山叔　因操持忧虑，营虚吐血，脉小，虚里跳动，不寐，拟进甘缓辛补养营法。 炒白芍三钱　酸枣仁三钱　酒全归三钱　炙黑甘草一钱　炙黄芪四钱　大黑枣三枚　白茯神片八钱 又 炙芪四钱　炙甘草一钱　焦白芍三钱　杞子三钱　白茯神三钱　酸枣仁三钱　防党三钱　酒全归四钱　青龙骨三钱　真金箔廿张 又 大生芪五钱　酸枣仁二钱　西洋参二钱　川杞子三钱　白茯神二钱　炙百合四钱　桂圆肉二钱　当归炭二钱　川贝母二钱　炙甘草八分　青龙骨三钱　生薏仁三钱 又 於潜术二钱　五味子一钱　当归炭三钱　炙黄芪三钱　正川贝二钱　酸枣仁二钱　东阿胶三钱　炙百合四钱　高丽参三钱　黑山栀一钱,雪雅堂医案//（清）张士骧//绍兴医药学报社铅印本,
SM0902,不寐,孟姓妇，年逾四旬，素患白带，庚戌秋间卧病，服药不效，遂延予治。病者烦躁不安，彻夜不寐，稍进汤饮，则呕吐不已，脐左有动气，白带频流，自觉烧热异常，扪其身凉如平人，脉亦弦小不数，舌红赤光，毫无苔垢。问其家人，病者性情素躁，且已产育十二胎，盖血液亏竭，阳热偏胜，加以所服药饵，皆辛散苦寒之品，以致胃气益虚，胃液益竭，而神不守舍也。乃与黄连阿胶汤，加沙参、麦冬、熟地、枣仁、茯神、牡蛎、龙齿、珍珠母、朱砂块、磁石、蒌仁等药，芩、连只用数分，熟地、阿胶等则用三钱，以鸡子黄一枚，生搅冲服，一剂烦躁定，能安睡。二剂后眠食俱安，但精神疲惫，遂以前方去芩、连，加苁蓉、枸杞，填补精血。接服数日而痊。（卷三） ,医案类聚-丛桂草堂医案//（清）袁桂生//珍本医书集成本,
SM0903,不寐,郁左　夜不成寐，脉细左关微弦，右关带滑。心，离火也，肾，坎水也，离在上，坎在下，上下交通，其枢在胃，胃中为湿痰所据，则坎离相交之道路阻梗，遂致水火不能相媾，所有湿痰，悉借肝火而鼓动。欲媾阴阳，当通胃府，欲通胃府，当化湿痰，特粘腻之物，断难立予荡除，探手成功耳。 制半夏　广皮　枳实　煅龙齿　知母　茯苓　白蒺藜　竹茹　上瑶桂二分　川雅连四分。二味研细，饭糊为丸，开水先下 复诊　惊动胆木，甲木漂拔，乙木过升，致阳气有升无降。日久不寐，脉弦肤肿，经所谓热胜则肿也。升降乖违，而欲其水火相济也得乎。拟专降胆木，使升降各得其常。 制半夏　广皮　茯苓　枳实　竹茹　辰砂　天竺黄　珍珠母　煅龙齿　煅磁石 另濂珠二分，辰砂一分，川贝三分，三味研末调服。,医案类聚-张聿青医案//（清）张乃修//上海科学技术出版社据1918年江阴吴氏铅印本重印,
SM0907,不寐,秦　老年胃气先虚，风木之气，易于内犯。木性怫郁，则化风化火，心嘈不寐，扰于中而为呕闷，窜于上而为耳鸣头胀，凡此皆肝风应有之变态。刻诊左脉弦硬而数，肝火未能静熄，而舌苔带浊，中焦兼有痰阻。当以泄肝和胃为法。 青盐半夏　茯苓　广陈皮（盐水炒）　江枳实　东白芍　姜川连　刺蒺藜　石决明　羚羊角　黑山栀（姜汁炒）　滁菊花　竹二青　党参　炒丹皮 又膏方：潞党参　生熟地黄各　粉归身东白芍　刺蒺藜　石决明（盐水炒）　左牡蛎　丹皮（炒）黑山栀　滁菊花（炒）马料豆（制）　辰茯神　怀牛膝（炒炭）　净枣仁（川连煎汁，拌，炒黑）煨天麻　西砂仁　广陈皮　制首乌 上药煎汁滤净，烊入阿胶、白蜜收膏。 二诊　病情大致向安，而肢节尚形屈强。总缘肝木不和，血燥生风，筋失所养，故病象如此。调治之法，固不外乎养血熄风，和肝调气为主。而以积虚久病之体，求其营血之骤复，势难速冀。且血生于谷，变化取汁，权在中焦。《内经》以脾为营气之原，而前人调气养血，亦必以归脾丸为祖方，职是故也。兹即参以此意，复与前膏方间服。再拟丸方一则，录候采择。 生熟地各　野於术（米汤拌蒸）　云茯神　酸枣仁（炒）　粉归身（米汤蒸黑）　人参须　广木香（煨）　远志炭　炙甘草　丹皮炭　东白芍　刺蒺藜　橘络　川断肉（炒）　西砂仁（盐水炒）怀牛膝　上药为细末，用龙眼肉熬膏，打和熟蜜为丸。（肝风） ,柳宝诒医案//（清）柳宝诒//人民卫生出版社1964年版,
SM1004,不寐,龙宗师　人有阳气，阴之使也。人有阴气，阳之守也。故阳气常升，水吸之而下行，阳气无炎上之忧。阴气常降，阳挈之而上升，阴气无下泄之患。心为离火，肾为坎水，离在上而坎在下，离抱坎而中虚，坎承离而中满，太过者病，不及者亦病，阴阳配合，本不得一毫偏胜于其间也。姜附过剂以耗阴气，则在下之水，不克吸阳以下行，病遂以不寐始。阳胜于阴，由此而基。夫阳乃火之属，容易化风，《经》谓风善行而数变，阳之性毋乃类是。阴伤不能制伏其阳，致阳气游行背部及腹，时有热气注射，而热却不甚，但觉温温液液。以阳邻于火，而究非火也，故曰背为阳，腹为阴，以阳从阳，背热宜也。而涉于腹也何居，则以阴弱而阳乘之也。惟逢得寐，其热暂平，以水火既济，阴阳相纽，足以收其散越也。若阳气久亢无制，从阳化风，恐贻痱中之忧。差喜右脉濡缓，左寸关虽弦大，左尺细微，沉候有神，乃阴气足以内守之征。历进育阴酸收之品，所见甚高。惟是花甲之年，肾经之水，能保不虚，已属不易，何易言盈。况阳之有余，即是阴之不足，以酸收之，阳虽暂敛，未必常能潜伏。兹拟前人取气不取味之法，专以水介至阴之属，吸引阳气下行，使升降各得其常，病当循愈。特春升雷且发声之际，势难遽奏全功，一阴来复，当占勿药也。 玳瑁　珍珠母　龟甲心　炙鳖甲　煅牡蛎　煅龙齿　海蛤粉　白芍　女贞子　朱茯神　泽泻 复诊　昨引阳气下行，原欲其阳伏阴中，而成既济。乃地气升发，昨为惊蛰，阳气正在勃动，晚间依然未睡，胸中不舒，稍稍咳痰，顿觉爽适。阳气两昼一夜未潜，右寸关脉顿洪大，沉取甚滑。夫以阳升之故，脉象遽随之而大，此阳系是虚阳无疑。而关部独滑，滑则为痰，盖津液为阳气所炼，凝成胶浊，胃中有痰，一定之理。心在上，肾在下，上下相交，惟胃中为交通之路，然后可以接合。今潜之而未能潜，必以交通之路，有所窒碍。拟从前意兼泄痰热，通其道以成水火既济之功。 玳瑁　煅龙齿　珍珠母　瓜蒌皮　川贝母　胆星　羚羊片　海蛤粉　夜合花　制半夏　焦秫米　竹沥 ,医案类聚-张聿青医案//（清）张乃修//上海科学技术出版社据1918年江阴吴氏铅印本重印,
SM1005,,,,
